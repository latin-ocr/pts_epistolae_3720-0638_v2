LIBER vm. -— EPIsroLA xv1. 269

tionibus tantum otii eripere possit, quantum ea
res postulat, oro ut id ipsum ab alio quopiam
domesticarum rerum satis perito fieri jubeat, ne
ego Fratrum meorum incensa patiendi pro Christo
studia penitus ignorem.

Meminisse enim aliqua ratione eos oportet mei,
qui ipsorum memor superiore anno peragrarim
Japoniam, nunc vero Sinas petam, ut eis viam
ad illarum gentium conversionem muniam: quo
videlicet latissimo illo campo patefactO, sit ubi
egregia eorumdem pietaS, et divini amoris sti-
mulis incitata virtus excurrat.

Deus nos in Beatorum coetu, et (si ex ejus
usu futurum est) in hac quoque vita conjunctos

et consociatos velit.
Dat. Idibus Aprilis MDLII. Goae.

Fratrem cui hanc epistolam ad te dedi, quaeso
te, Romam mitte quamprimum, ut insequenti
anno cum multis Patribus ad nos revertatur.
Nam si christianae religioni aditus aperietur in
Sinas, et vita‘mihi suppeditabit, post triennium
aut quadriennium in Indiam redire cogito, ut
Patribus aliquot Fratribusque assumptis sociis
tam gloriosi laboriS, in illa me referam loca, ut
apud Japones aut Sinas aetatem exigam, ac morte
defungar.

 

