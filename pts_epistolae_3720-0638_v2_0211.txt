202 LIBER VIII. — EPISTOLA ΙΙ.

enim bonziorum spiritus per nos frangi a De0,
praeclaramque de acerbissimis hostibus victo-
riam reportari. Rursus videbam neophytorum
tum ex convictis bonziis gaudia, tum incensa
studia in oppugnandis ethnicis atque ad baptis-
mum perducendiS, tum vero exultationem in

victoria, pugnisque suis inter se commemorandis,
fusa profligataque superstitione barbarorum. His-

ce ego rebus tanta animi voluptate circumflue-
bam, quae omnem aerumnarum sensum obrueret.

Utinam, ut haec solatia coelestia, nobis (quae
divina benignitas est) in mediis laboribus imper-
tita, hic a me narrantur, ita eorum specimen
aliquod non modo ad audiendum, sed etiam ad
gustandum Europae academiis mitti posset! Isto-
rum profecto studiosorum adolescentium corn-
plures ad ethnicorum conversionem suas curas
omnes ac studia conferrent, si semel gustassent
coelestis laetitiae voluptatem, quae ex ejusmodi
laboribus manat. Quod si vulgo exploratum esset
atque perspectum quam parati sint Japonum
animi ad Evangelium accipiendum, nimirum et
viri docti permulti suis studiis finem imponerent,
et canonici, sacerdoteS, ipsique antistites sua
quamvis ampla et opima sacerdotia relinquerent,
ut acerbam vitam ac molestam commutarent cum
vere jucunda ac suavi; atque ejus consequendae
gratia ¹haudquaquam gravarentur in Japoniam
usque navigare.

Quoniam Cocinum attigi eo ipso tempore quo
naves profectionem parabant, amicorum autem

 

 

