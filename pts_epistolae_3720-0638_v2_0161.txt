 

152 LIBER VII. —- EPISTOLA VII.

religionem suscipere pateretur, ditionem ejus uni-
versam interituram: patrios deos (Pagades vocant)
in contemptum indigenarum esse venturos: le-
gem quippe divinam Japonicis legibus esse con-
trariam: quocirca futurum ut qui eam amplecte—
rentur, sacrosanctos avitarum legum latores re-
pudiarent, id vero sine magna oppidi ac ditionis
pernicie fieri non posse: quare respiceret san-
ctissimos illos Japonicarum legum auctores; et
quoniam divinam legem avitae adversariam atque
inimicam esse sentiret, ediceret morte proposita
ne quis in posterum fieret christianus, Hac ora-
tione commotUS, regulus uti bonzii postularant
edixit.

Hoc interim spatio nos in neophytis erudien-
dis, japonica lingua discenda, christianaeque fidei
capitibus japonice vertendis operam posuimus
Ac de mundi procreatione breviter attingebamus
ea, quae hisce hominibus opportuna videbantur:
veluti Deum hujus universitatis opificem ac pro·-
creatorem esse, quod illi funditus ignorabant:
itemque caetera ad salutem necessaria, praecipue
vero Deum humanam induisse naturam. Quamob-
rem omnia quae in Christi vita elucent mysteria,
usque ad ejus in coelum ascensum novissimi-
que Judicii rationem, tradebamus diligenter.

Eum jam librum japonice magno labore con-
versum nostratibus litteris mandavimus, Hinc
deinceps illa quae dixi ad Christi fidem acceden-
tibus recitamuS‚ ut neophyti rationem teneant

Dei ac Jesu Christi pie ac salutariter colendi.

 

 

 

 

 

 

 

 

 

 

