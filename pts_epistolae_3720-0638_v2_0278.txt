LIBER v111. -EP1s‘r0LA XVI. 267

Quaeso te, si videtur, age cum rege, ut postulet
per litteras a Patre nostro Ignatio expertos ali-
quot Patres in Japonicam expeditionem, et virum
excellenti virtute ac prudentia hujus collegii et
Societatis in India rectorem futurum. Societas
enim his locis mirandum in modum dispersa ac
dissipata est, quippe quae in Persidem, in Cam-
baiam, MalavareS, Oram Piscariam, Malacam, Mo-
lucaS, Mauricas, Japoniasque insulas propagatur,
quae loca ab urbe Goa absunt longissime. Quam-
obrem Goanus ille Societatis rector, ut Patrum
Fratrumque in tam remotis disjunctisque locis
versantium commodis serviat, saluti prospiciat,
incommodis medeatur, magno scilicet rerum usu
et egregia virtute polleat necesse est.

Mihi quidem commodissimum videtur hunc qui
meam tibi epistolam reddet, tuas et regis litteras
super hoc ipso negotio ad Patrem Ignatium
perferre cum meiS, siquidem ego quoque ad eum
eadem de re scripsi. .

Ejusmodi homines sine magno incommodo ex
Societatis sedibus eximi posse arbitror, neque
enim Patribus a concionandi munere abhorrenti-
bus magnopere indigent. Nam quos hic in nos-
trum numerum adscribimus, ad negotia tantum
et officia domestica usui esse possunt; vix enim
quisquam est ita imbutus litteris, ut ad sacerdo-
tium aptus videatur. Hoc eo dico ut intelligas
istinc quotannis submittendos esse sacerdotes.

O mi Simon! frater charissime, ecquid vides
quantam tandem rem moliamur? Si genti tam

 

