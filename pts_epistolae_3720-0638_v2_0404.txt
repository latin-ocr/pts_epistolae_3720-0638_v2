LIBER IX. -· EPISTOLA XII. 393

deserta aliqua insula nos destituat, aut in mare
deturbet rei occultandae gratia ; alterum, si Can-
tonem devecti erimUS, ne praefectus urbis omnia
in nos exempla et cruciatus edat, aut certe in
perpetuam redigat servitutem: quippe curn pere-
grinis in Sinarum regnum sine fide publica intrare
capitale sit. Verum alia praeterea pericula im-
pendent occultiora longeque majora, quae percen-
sere longum esset3 pauca tamen e multis exponam.

Primum igitur periculum est divinae Providentiae
ac benignitati diffidere, cum praesertim Deo aucto-
re ejusque unius causa huc contenderim, eo consi-
lio ut huic genti praedicarem sanctissimam illius
legem, atque unicum Filium Jesum Christum nos-
trae salutis auctorem. Itaque cum ipse pro sua
benignitate hanc nobis mentem injecerit, nunc
de ejus ope ac praesidiO, propter pericula quae
se offerunt, dubitare, majus utique ac certius
periculum esset, quam quidquid nobis periculi
ejus hostes possunt intendere.

Etenim neque diaboli neque eorum satellites
¹ atque administri quidquam nocere nobis queunt,
nisi permissu praepotentis Dei. Qui si nobis prae·
sidio sit, quam facile omnia pericula propulsabit.
Huc accedit, quod Christo Domino parebimus
admonenti: Qui amat animam suam in hoc mundo,
perdet canu qui autem perdiderit animam suam propter
me, inveniet eam¹ . Quod congruit cum illa ejus-
dem voce: Qui ponit manum suam ad aratrum, et
respicit retrO, non est aptus regno Dei ² .

 

ψ1. Joan‘. xn, 255- 2s ἔμω. Ec, 'aa'

 

