,mm-:R lx.-—EPISTOLA x. 385

· EUs per suam indulgentissimam misericor-
diam, domine, tuam nobiscum navim in
hunc Sancianensem portum perduxit incolumem.
Hic quae sit ratio conditioque commercii, quive
negotiationis aut fructus praesens extet, aut spes
in posterum affulgeat, scribent ad te multi talium
callentes ; eg0, qui parum his attendO, consultius
putavi de re minus mihi nota verba non facere.
Quod mei est negotii narro tibi, exspectare me
in dies singulos mercatorem qui recepit se me in
Cantonem pervecturum. Transegi cum eo ut istam
mihi operam praestaret, promissis mercedis-no-
mine viginti piciS, ut hic loqui solent, hoc est
mensuris piperis, quarum unaquaeque libras pendit
centum viginti lusitanas. Succedat utinam hoc
negotium (et successurum spero) ad maximum
Dei Domini nostri obsequium et gloriam.

Si cujus hominis in ea tota re meritum ,erga
divinum Numen extabit ullum, tuum profecto erit,
tibique in solidum imputabitur; quoniam et sum-
ptum universum meae meorumque comitum ad-
vectionis in hanc insulam, praetereaque pretium
a me pactum, ut dixi, pro nostra introductione
in continentem Sinicam provinciamque Canto-
niam, liberalissime tu suggeris.

Thomas Scandelius procurator tuus summa fide
exequitur quod illi commendasti, dans mihi quid·
quid ab ipso postulo· Deus illi rependat chari-
tatem tantam et quotidiana beneficia, quibus me
in omni occasione opportunissime afficere non

desinit.

 

