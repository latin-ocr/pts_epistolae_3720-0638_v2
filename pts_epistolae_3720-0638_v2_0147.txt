 

 

138 LIBER V11.—EP1sroLA v.

viatico annonaque omnis generiS, cum Goa tum
Malaca vela faciat tempore quod indicavi. Nec
qui eam regent ulla se ratione induci patiantur
ad deflectendum obiter ad portus ullos Sinarum‚
quocumque praetextu negotiationis quaestuosae aut
commeatuum inde parandorum, quos aliunde co-
piose providisse oportuit; ac ne in insulas qui-
dem obvias excedant mercaturae gratia, nisi ne-
cessitate urgente aquationis cursim ac citra mo-
ram festinandae. Sic enirn habeant, et expertis
credant, recto nec interpellato statione ulla cursu,
navigari debere Malaca in Japonem a periclitari
gravissime nolente: qui secus faxit, aleam jaciat,
praeterquam damnosissimae taediosissimaeque mo-
rae, capitalium etiam discriminum.

Temporis quidem quanta jactura fiat, ex utri-
usque viae comparato successu cognoscite: qua-
tuor mensium cum dimidio, in summa tardi-
tate, cursus est rectus Goa in Japonem; si
deflectatur ad Sinas, vix mensibus septemde-
cim, postquam Malaca solverit, navis Japonem
tenebit.

Ac quia scio quantum avaritia sub spei prae-
sentis illicio apud institorum animos valeat, ad
subita consilia securis promissorum objicienda,
e re putarem arte quadam subtrahi materiam ne-
gotiationi sinicae3 curarique a vobis ne plus pi-
peris onerariae imponatur, quam quantum japo-
nico absumendum commercio satis isti norunt.
Alioqui si conscii sibi sint tantae mercis illius
copiae, ut, profligata Sinensibus parte redundante,

 

 

 

 

