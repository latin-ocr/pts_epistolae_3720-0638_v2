  

  

LIBER VIII. — EPISTOLA V11. 227

quoque arbitror ut dic'unt; et libenter hujus spei
te gaudio impertiO, optans tecum vovensque ut
crescat in mille millia hic Frater noster, et So-
cietatem exspectato fructu cumulet. Oro ergo
te per Dei Domini nostri amorem atque obse-
quium, carissime mi Frater Simon, ut Andream
Carvallium ea istic charitate excipiaS, qua et ego
et ipse speravimus excipiendum eum et recrean-
dum a te.

Quid in hisce partibus novi contigerit, copiose
ac minute perscribam ad VOS, Deo juvante, an-
tequam solvam Cocinum versuS, quod futurum
puto circiter quintumdecimum abhinc diem. Deus
Dominus noster nos in paradisi gloria conjun-
gat3 nam quando in hac vita congredi coram
et amplexari mutuo possimUS‚ equidem non video,

Illud pro certo habe, dulcissime Frater Si-
mon, insculptam animo penitus meo me quo-
cumque circumferre imaginem tui, cujus objectu
te in spiritu continue cerno. Jamque illud quo
diu prope impatienter exarsi, te praesentem ocu-
lis corporis spectandi, desiderium fero leviuS,
illo me assidue interiori desiderati capitis aspectu

consolante. Vale.
Scribebam Goae VI. Kal. Aprilis Anno MDLII.

Tuus in Christo,
FRANCISCUS.

*W-

        
   
      
 
  
  
 
 
 
 
 
 
 
 
    
  
      
    
    
   

