408 LIBER IX. — EPISTOLA XVI.

Rependat tibi utinam qui solus potest, Deus
Dominus noster, quod me imparem solvendo,
debere quamdiu vivam erit utique necesse; atque
hujus debiti si minus sortem unquam refundam
ac caput, saltem usuram velut quamdam et
quotidianam mercedem non omittam tibi, prout
valuerO, quoad vivam pendere, Deum Dominum
nostrum assidue orans, ut te ab omni malo
custodiat, nec permittat excidere unquam in hac
vita sua gratia; sed ita te vegetum semper ac
florentem inter valetudinis ac jacturarum rei fami-
liaris varia discrimina conservet in fide, ac diligen-
tia suae sanctae Religionis divinique obsequii, ut
merentem aliquando coronare Paradisi sui gloria
tuam animam possit.

Et quoniam quantumvis in hoc coner mihi
parum satisfacio, succenturio mihi auxiliarem o-
peram omnium Fratrum meorum Patrum Socie-
tatis jesa, qui varie per Indiam Ecclesiae sanctae
deserviunt; quibus cunctiS, etsi per se id agere
parati5‚ tamen calcar addens currentibus mandavi,
ut et tibi velut singulari nostri Ordinis patronO,
omnia verissimae benevolentiae officia persolvant3
et eumdem te, tanquam columen christianae Re-
ligionis in his partibUS, quippe quo uno praecipue
spes nitatur promulgandae in regno Sinarum san·
ctae legis Jesu Christi Dei Filii, lateque celebrandae
ipsius gloriae, quotidianis orationibus et sacrificiis
Deo enixe commendare non desinant.

Quamquam ipse optimus per se Dominus intime
conscius tuae incensae in ejus obsequium volun-

 

mmmmmmme-v-

 

