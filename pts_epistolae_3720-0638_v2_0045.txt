   
  
    
  
    
  
    
   
 
 
 
 
 
 
   

  

36 menn VL——EPISTOLA 1v.

institutiS, de erroribus in quibus versantur, de
litterarum monumentis quibus utuntur, de di-
sciplinis atque exercitationibus quae in gymnasiis
vigent, ad vos quam accuratissime scribam.

Interim illud me valde delectat, quod ex
Paulo S. Fidei nostro comite accepi, in ejus
patria coenobium esse sane frequens bonziorum,
qui certis meditationibus exerceantur. Quippe
coenobii praeses (is doctrina caeteris praestat)
domesticis omnibus unum in locum convocatiS‚
ad eos quasi concionem habet; tum certam
cuique per horam commentandi materiam pro-
. ponit. Exempli causa: cum extremo jam spi-
ritu mors vocem intercludit, si tum animae ex
corpore discedenti loquendi facultas detur, qui·
bus tandem verbis in illo digressu corpus allo-
quatur suum? Itemque si quis existat ab in-
feris revocatus in vita, quidnam ceteris videa-
tur esse dicturus? Exacto deinde meditandi
spatio, rationem meditationis reposcit a singu-
lis; quem boni quippiam proferre videt, col-
laudat, quem secuS, objurgat. Eosdem bonzios
ait quintodecimo quoque die sermonem ad po-
pulum habere, frequenti sane ac secunda con-
cione. Namque inter dicendum atrocissimos in-
ferorum cruciatus in tabula depictos ostentare,
horrendaque illa specie fanum cum populi uni-
versi, tum vero mulierum plangore ac lamen-
tatione compleri.

Haec, ut dixi, Paulus mihi narravit; qui ro-
gatus ecquam ex concionibus illis sententiam

 

  

 

  

