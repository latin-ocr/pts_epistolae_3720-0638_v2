 

=„—-<-,·-⁴„.=÷,1⁴2,—7·—2v-2·—1„—³ ι Ᾰ-ῑψ

- az. a-Jssz-fi-zn. ..η *2 '⁵

200 LIBER VIII. -— EPISTOLA ΙΙ.

lacrymas tenere vix possem, curn cernerem homi-
nes mihi amicissimos intimis angi sensibuS‚ pro-

pter rem ejusmodi quae acta jam esset, nec in
integrum revocari ullo modo posset.

E regione Japoniae Sinarum regio est amplis-
sima eademque pacatissima, et (quod ex Lusi-
tanis negotiatoribus cognovi) omnibus etiam Chri-
stianorum regnis justitiae et aequitatis laude prae-
stanS. Sinae quos tum in Japonia, tum aliis in
locis vidi atque odoratus sum, colore similiter
ut Japones albi sunt, acutique et discendi cupidi3
magnitudine autem ingenii etiam Japones ipsos
facile vincunt. Terra porro omnium rerum copia
circumfluit, plurimis maximisque urbibus frequen-
tata, et urbes celeberrimae ac tectis lapideis ad
elegantiam exornatae. Constans est fama regio-
nem esse opulentam, et cum ceteris rebus tum
vero serico abundantem. E Sinis ipsis cognovi
multos inibi esse multarum nationum atque sec-
tarum; et quantum ex eorumdem sermone col-
ligere potui, Judaeos ibidem et Saracenos esse
suspicor. 'De christianis quod suspicer nihil habeo.

Spero me hoc anno MDLII eo transmissurum,
atque ad Sinarum regem penetraturum. Omnino
regnum est ejusmodi, ubi Evangelium si satum
sit, longe ac late propagari queat. Atque etiam,
si christianam religionem Sinae probaverint, uti-
que Japones quoque religiones ab eis accersitas
omittent. Distat Japonia a Liampo (Leang-pou,
prope Ning-po)‚ quae urbs est Sinarum praecipua,
trajectu millia passuum circiter trecenta.

 

 

