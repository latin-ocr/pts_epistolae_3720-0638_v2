  

 
  

LIBER VI. — EPISTOLA ΙΙ. 13

Tibi jam, Antoni Gomezi, maximopere ac
qua-m possum efficacissime commendo ut im-
pense reverendiS, ac Beatorum prope dixerim
honore prosequendiS, Patribus Ordinum Sancti
Francisci et Sancti Dominici, summam semper
caritatem, demississimam reverentiam, studium
obsequiosissimum in omnibus exhibeaS‚ non
modo universos eximie colenS, sed singuliS, ut
quisque occurrerit, per humanissima officia ple-
nam fidem faciens veri ac sincerissimi amoris.
Omnem autem ab eis dissensionem, aut simul-
tatis initium quodvis ac speciem, cane pejus
et angue tibi cunctisque nostrorum vitandam
statue. In quo sic habete: praevertendis odiis,
invidiaeque ac suspicionibus seminatricibus dis-
cordiarum in ortu ipso extinguendiS‚ efficacis-
simam fore operam conspectae semper in sin-
gulis nostrorum minime fucatae, sed ex intima
demissione mentis in externam humilitatem
propensae modestiae. Hos autem sensus atque
affectus erga spectatissimos illos tam illustrium
Religionum professoreS, nolo teneatis conclusos
mentibus: exerite in opus visendis illis subinde
officiose, et quocumque per occasioneS, etiam
studiose captatas‚ licebit, honoris atque obse-
quii genere demerendiS, sitque horum ipse po-
pulus testis; ut spectator alioqui cupidus con·
tendentium inter sese sacerdotum, nullum a
vobis, aut vestra ex causa sperandum sibi tale
spectaculum intelligat. Sed et ipsam plebem
aut quidquid ibi cujusvis generis hominum est,

      
      
   
   
    
    
  
    
   
 
 
 
 
 
 
 
    

