LIBER v111. — EPISTOLA v111. 233

meditanti coelestis illustrationis afflaverit, sed· id
diligenter in libellum ad memoriam conferenS.
Magna parS, mihi crede, veri profectus in· spi-
ritu Deo servientium in hac observatione et sol-v
licita recogitatione notitiarum istiusmodi, orando
ac commentando perceptarum, sita est. Etenim
si momentaneis istis aliquando dignatus quispiam
divinae lucis radii5‚ veritates per eos detectas lit-
teris consignaverit, longe alio videlicet animi mo-
tu fructuque istam ex intervallo scripturam re-
leget, quam si non esset expertus quae chartae
illevit3 quin etiam luculentas illas formas quasi
fugitivas retrahet, iterumque regustabit vivos sen-
SUS, aut eorum certe clariori recordatione salu-
berrime vegetabitur ad ferventer operandum sa-
piendumque, prout convenit ex praesenti usn.
Latum enimvero discrimen saporis ac gustus.
spiritualis est inter vulgares lectores istiusmodi
rerum a sanctis e congressu cum Deo recentibus
scriptarum, et eos qui propria in iis et alias ex-
perta recognoscunt; qua memoria et sensu in-
timo qui carent, parum sane tali lectione profi-
ciunt.

Propterea auctor magnopere tibi sum epheme-
ridum hujus generis sedulo conficiendarum, di-
ligenter in codicillis annotando quae tibi, quoti-
dianas commentationes obeunti, arcana lumina
divinitus affulserint, ea in 'maximo pretio 'haben-
do, teque illis indignum reputando, ac tant0‚ ut
par est, deprimendo profundiUS, quanto te per
ista Deus dignantius extollit.

 

