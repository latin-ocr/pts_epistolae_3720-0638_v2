   

    

LIBER VI. -- EPISTOLA ΙΙΙ. 25

sionis aut sinistrae interpretationis ansam prae·
beant legitimam. Simili quoque argumento ‘des
velim encyclicas ad cunctos Fratres nostros per
Indiam, quae illos impertiant faustis nuntiis
rerum -apud vos ad Dei gloriam feliciter ges-
tarum.

·Cum vero usus inciderit postulandi aliquid
a domino praetore, aut a domino episcopO, ut
id tibi suo interventu conficiat privatis litteris
rogabis Antonium Gomezium; a quo etiam
quod ad victum vestitumque nostrorum tibi
erit necessarium petes: huic quippe mandavi
ut vobis ad talia praesto esset, ac vitae subsi-
dia, quibus vos egere significaretiS, per navem
Goa Molucum mitti quotannis solitam, recte
istuc perferenda omnia curaret.

Postremo me de cunctis quae circa labores
vestrOS, circa praedicationis evangelicae succes-
sum, circa disciplinam domesticam,1 progressum-
que in virtutibus omnium nostrorum, bene aut
secus evenient, certiorem facere curabiS, epis-
tolis minime perfunctoriis; quas uti et superius
praescriptas ‘omnes rite obsignatas et inscriptas
mittes Malacam ad Patrem Franciscum Pere-
Zium, cui praecepi ut frequentibus in illo celebri
emporio navium quoquoversum solventium op-
portunitatibus diligenter uteretur, ad necessarium
gubernationi Societatis inter. nos commercium
fida litterarum transmissione committendum.

Si quis Sociorum eam volens culpam con-
scisceret, ob quam ejici e Societate mereretur

 

   
  
   
    
   
 
 
 
 
 
 
 
 
  
 
 
  

    

