 

 

258 LIBER vm. —- EPISTOLA xlv.

vale0‚ insiste continue hisce exercitiis depres-
sionis tui. Si enim illa (quod absit) intermit-
teres, male metuerem (Deus omen avertatl) ne
animae tuae jacturam patereris 3 prout profecto
non negaveris et fando auditOS, et oculis per-
spectos a te multOS, qui, quod non essent in
humilitate fundati, postquam aliis praedicaverant,
reprobi facti sunt: quorum numerum ne augeaS,
etiam atque etiam moneo, cave. Atque horum
infelicissima exempla nollem equidem semel co-
gnita tuo ex animo effluerent.

Retractasis illa et* revoca, otiose objiciens in-
timis mentis tuae sensibus luctuosissima simulacra
plurimorum, quorum ex ore perorantium e sacris
pulpitis conciones, quam quae tibi dant operam,
densiores pependerunt ; qui elegantiuS, disertiuS,
admirabilius quam tu dixerunt3 quorum persuasi
orationibus plures multo quam quot unquam ad
meliorem frugem te adhortante se receperint,
idola colere et peccare desierunt; quibus post-
quam Deus instrumentis usus fuerat ad mortales
quamplurimos e diaboli tyrannide ac vicinia tartari
ad Christi regnum coelique felicitatem transfe-
rendOS, denique miserrimis contigit ad aeternos
inferorum ignes damnatione justissima detrudi,
quoniam sibi arroganter attribuerunt gloriam quae
soli Deo debebatur, quoniam mundi faventis
auram et inanes plausus avide captarunt, quo-
niam inflati humanis laudibus vana sui opinione
tumuere; unde in superciliosum elati fastum coeli
fulminibus in superbos intortis occurrerunt.

 

