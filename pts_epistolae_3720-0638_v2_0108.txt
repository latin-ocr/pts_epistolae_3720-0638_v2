LIBER - VII. - EPISTOLA Ι. 99

detrimenta vel corporum. Nam intemperantes
cum multa et gravia a medicis patiuntur, tum
vero vitam suam affligunt aut etiam extinguunt3
longeque plus deinde molestiarum ex medica-
mentis capiunt, quam antea voluptatis ex epulis
ceperant. Ex his porro molestiis in cruciatus
delabuntur haud paulo acerbiores; vitam enim
Suam saepe medicis credere coguntur, quivix

demum post multos errores et inanes curationes ,

morbis faciunt medicinam.

Itaque magnum Dei beneficium duco quod
nos in loca ab his deliciis vacua abduxit, ubi,
ut maxime velimus, ‘corpori indulgere non pos-
sumuS. Etenim hic altiles aves nec mactare nec
comesse solent, vulgo oleribus et oryza victitant3
triticum, pisceS‚ poma, caeterique arborum fru-
ctus in deliciis numerantur. Ergo plerique tem-
perantiae beneficio prospera admodum utuntur
valetudine, senes passim cernuntur plurimi: ut
vel hinc facile appareat naturam nostram, quae
caeteroquin insaturabilis videatur, paucis esse con-
tentam. Nos hic corpore optime valemuS, uti-
nam aeque animo valeamus,

Est quiddam praeterea quod vobiscum com-
municare paene cogimur: videtur enim Deus
magnum nobis ostentare beneficium, ad quod
impetrandum vestris nos precibus ac sacrificiis
juvetis velim. Japonii 'magna ex parte bonzii
sunt, qui valde observantur a populo, etsi eorum
flagitia minime obscura. Causa cur in tanto
honore habeantur singularis quaedam ciborum

 

