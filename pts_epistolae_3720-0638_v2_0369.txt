 

 

358 LnsER 1x. — EPisroLA 1.

jam navim conscendam, ibi profectionis tempus
exspectab03 ut scilicet oculos fugiam tuorum,
qui ad me flentes identidem adeunt, seque im-
pedita legatione perditos miserabiliter queruntur.

Deus ignoscat ei, qui tot tantorumque malorum
causam sustinet.

Unum or0‚ ne me conveniaS, tuaque calami-
tate ac dolore moerorem augeas meum. Quam-
quam confido id ipsum incommodum tibi emo-
lumento futurum. Neque enim dubito, quin rex
(uti ab eo per litteras petii) debita praemia sit
persoluturus egregiae tuae erga Christi religionem
voluntati.

Praefectum, quoniam nostrum iter tam apposi-
tum ad rei christianae amplificationem impedire
non dubitavit, valere jussi. Deus homini igno-
scat! Equidem ejus vicem doleo ; longe enim gra-
viores poenas daturus est, quam ipse umquam
putarit.

Dominus noster tuae salutis custos, idemque
mei hujus conatus et dux sit et comes, Amen.

Ex aedibus nostris MalacensibuS, tuam navim

conscensuruS, VII. Kal. Julias MDLII.

 

