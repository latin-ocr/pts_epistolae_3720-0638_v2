 

96 LIBER v11.—-E1>1sToLA 1.

viderit quas indigenarum nemo praeter ipsum.
Aberat regulus leucas a Cangoxima sex: is, cum
ad eum Paulus venisset salutatum, magnopere
de hominis reditu est laetatu5‚ magnumque
illi honorem habuit3 multa etiam de moribuS,
de virtute, de opibus Lusitanorum sciscitatus,

Cui cum Paulus omnia exposuisset, maximopere
visus est ejusmodi sermone delectari.

Attulerat secum Paulus egregie pictam in ta-
bula B. Mariae et pueri Jesu in Matris Α gremio
sedentis imaginem, quam ex India advexeramus.
Hanc igitur cum regulus ab illo prolatam aspe-
xisset, obstupuit scilicet, confestimque et ipse
positis genibus pie admodum veneratus est, et
omnibus qui aderant, idern ut facerent impe-
ravit. Eamdem tabulam deinde reguli mater
contemplata, mirificam cepit admiratione mistam
voluptatem3 paucisque diebus, quibus Cangoxi—
mam Paulus reverterat, certum hominem misit
sane honestum, qui inde sumendum quoquo mo-
do curaret exemplum3 verum cum ejus rei
Cangoximae facultas deesset, negotium confici
haud potuit. Eadem mulier per eumdem postu-
lavit a nobis uti sibi christianae religionis capita
litteris consignata traderemus. Itaque Paulus
cum in ea re dies aliquot posuisset, multa de
christianorum mysteriis atque institutis con-
scripsit patria lingua.

Illud mihi credite, et simul Deo gratulemini,
latissimum vobis campum aperiri, ubi vestra
concitata jam pietas excurrat. Nos japonice

 

 

 

