 

 

214 LIBER VIII. “- EPISTOLA V.

trahunt, aut potius exspectant. Saepius enim mi-
seri postulant quam impetrant, et plerumque con-
flictari longa inopia coguntur: quod me intime
conscium ipsorum egestatis penitus excruciat.
Etsi enim, >pro sua caetera munificentia, rex pro—
pria illis quaepiam subsidia decrevit, tamen ea fere
non solvuntur, ob difficultates aerarii, fiscalibus
censibus per illos tractus maligne provenientibus.
Quocirca aequum censeo te sic ex istic perceptis,
aut percipiendis annuis reditibus, sumptum facere
in nostrorum qui tecum vivunt alimenta et vesti-
tum, ut ultra meram necessitatem in eo non
prodeas: sed (per Dei obsequium et charitatem
oro te) reputes quam non sit consentaneum te
et tuOS, quod fonti assideatiS, redundare super-
fluis, dum Fratres vestri, quoniam procul pon-
dus ferunt aestus et diei, utcumque indidem a·
quandi jus habeant, miseria et squalore conse-
nescere. ι

Fac igitur, obsecro te, quantum res etiam ad
vivum resecando poteris consequi, ut quamplu- '
rimum ex usu vestro istius pecuniae supersit,
quod opportune subministres Goani hujus cura-
toribus collegii, unde ipsi subveniant Sociis in
Comorino promontoriO, Colani et Cocini regnum
Dei promoventibus conatu et aerumna maximis,
Ergo si cujus istic fabricae moliendae cogitatio
nascatur, cave suscipias, nisi plane perspexeris
inevitabiliter necessariam.

Praeterea in quotidiano victu tuo, nostrorum
et alumnorum seminarii, frugalitatem adhibe, cui

 

