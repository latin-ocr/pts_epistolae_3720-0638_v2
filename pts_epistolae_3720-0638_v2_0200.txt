L1BER v111. - EPISTOLA 11. 191

esse quam bonziae esitent, ne gravidae fiant.
Equidem tot ac tantis bonzios flagitiis coopertos
esse non miror, genus enim est hominum dia-
bolum in Dei loco habentium, qui innumerabilia
ac nefaria flagitia admittant necesse est.

Utuntur Japones omnes ad preces serie qua-
dam bene longa, atque inter orandum gradatim
ad singulos orbiculos suae sectae implorant aucto-
rem. Hanc autem, quam dixi, precum seriem
percurrunt alii crebriu5, alii rarius, Principes
sectarum auctores (ut ostendimus) Xaca ( Chaka)
et Amida numerantur. Bonzii ac bonziae cineracii
coloriS, et maxima populi pars, Amidam; reliqui,
tametsi Amidam non aspernantur, tamen Xacam
praecipue colunt.

Sciscitatus sum diligenter an hi, quos dixi,
Xaca et Amida homines fuerint aliqui sapienteS,
atque obsecravi christianos ut eorum vitas mihi
perscriberent. Denique comperi ex eorum libris
illos haudquadam homines fuisse3 quippe mil-
lesimum, aut etiam bis millesimum annum ex-
plevisse dicuntur, Xaca autem octies millies natus
perhibetur; aliaque ejusmodi permulta de illis
memoriae prodita sunt, quae fieri nullo modo
possunt. Itaque sic statuo eos non homineS, sed
mera diaboli fuisse portenta.

Oro quaesoque eos omneS, qui hasce meas lit-
teras lecturi sunt, pro ipsorum studio divini
cultus amplificandi, ut victoriam nobis adversus
duos hosce diabolos Xacam et Amidam, et reli-
quos horum similes a Christo Domino precentur ;

 

