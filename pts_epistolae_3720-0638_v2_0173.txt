164 LIBER vm. — EPISTOLA 1.

optabam docuerunt, scit Deus Dominus noster
quanta meum animum voluptate compleverint.

Multas equidem in iis jucunde legi suavitatem
spirantes tuam pietatemque sententias: quas et
identidem fructu animi mei praecipuo retracto
mente versanS, et quodammodo regusto 3 praeser-
tim autem illa extrema verba, quibus velut cha-
ritatisquodam sigillo epistolam obsignasti:¹ Totus
tuus, adeo ut nullo unquam tempore oblivisci tui
possim. Ignatius. Quae ego ut illic cum dulcis-
simis lacrymis legi, ita et flens hic describO,
revocans suavissimam memoriam temporis elapsi,
et illius sinceri ac sancti amoriS, quo me semper
amplexus nunc quoque prosequeris3 praetereaque
reputans me ex tot illis atque ingentibus labo-
ribus periculisque Japoniae a De0, tuis potissi-
mum precibus inflexo votisque in me paternis
obsecundante, fuisse liberatum.

Nunquam exprimere scribendo possem quan-
tum’ debeam JaponibuS, quandoquidem in eorum
gratiam Dominus noster clara me notitia intime
imbuit innumerabilium culparum mearum. Nam
hactenus evagans extra me, quamdam velut abys-
sum malorum in mea conscientia penitus con-
ditam non perspexeram: quoad in illis aerumnis
et angoribus Japoniae apertis aliquando mentis
oculiS, dedit mihi bonus Dominus manifeste cer-
nere, ac quasi praesentis experientiae sensu tan-
gere, quam valde necessarium mihi sit existere
aliquem qui perattentam perque sedulam mei
curam gerat.

 

 

 

