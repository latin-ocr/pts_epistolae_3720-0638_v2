 

LIBER VII. -· EPISTOLA Ι. 75

beneficio mortem evasit. A capite obrutus um-
bilico tenus aliquantisper haeserat in sentina, ita-
que aegre ac magno labore hominem extraximus
graviter in capite vulneratum. Diu exanimis ja-
cuit, sed Dei benignitate demum revocatus est
ad salutem.

Sub primam hujus curationem, ecce tibi pari
navis jactatione navarchi filia excutitur in mare ;
cumque propter vim tempestatis frustra ei opi-
tulari conati essemUS, in parentis ipsius atque
omnium oculis propter navim obruitur fluctibus.
Ergo tanti ejulatus ac gemitus diem illum noc-
temque insequentem tenuerunt, ut species esset
admodum flebilis ac miseranda, vel ob moerorem
barbarorum, vel ob nostrum omnium periculum.
Inde barbari ad idolum sacrificiis ac caeremoniis
placandum versi, diem noctemque totam, nulla
quietis parte capta, mactandis avibus apponen-
disque idolo epulis consumpserunt. Tum navar-
cho cur filia sua interiisset sortibus percontanti
sors editur, si Emmanuel noster in sentina periis-
set, ejus filiam nequaquam fuisse perituram.

Videtis profecto quanto in periculo versaremur,
quorum vita ex diaboli sortibus penderet ejusque
satellitum voluntate. Quid tandem nobis futurum
fuerit, si Deus acerrimo hosti permisisset ut nos
ad suam libidinem acciperet. Tantas ego actam
apertas injurias Christo Domino execrandis illis
sacris fieri cum viderem, neque eas ullo modo
possem prohibere, saepius a Deo precatus sum,
ut prius quam tempestate, illa interiremus, illos

 

