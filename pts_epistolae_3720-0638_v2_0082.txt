*ww-:³11 ;-. A<

 

LIBER vn. — EPISTOLA 1. 73

solviSSemus ipso natali S. Joannis Baptistae die
(sub vesperam). Navigio vecti sumus ethnici
mercatoris Sinae, qui Malacensi praefecto nos in
Japoniam transmissurum promiserat; ac Dei be-
neficio secundis sane ventis usi sumuS. Verum
(ut in barbaris perfidia dominatur‚) navarchus
mutato consilio, omittere Japonicae navigationis
cursum coepit, ac temere in occurrentibus insulis
terendi temporis gratia commorari.

Duo erant, quae nos praeter caetera molestissime
ferebamus. Primum, quod secundissimo vento
divinitus oblato abuteremur3 qui si defecisset, ne-
quaquam possemus Japonicum cursum tenere,
sed in Sinarum finibus hiemare, et idoneam rursus
tempestatem expectare necessario cogeremur.
Deinde quod navicularius et nautae idolo, quod
secum navi (ad puppim) vehebant, passim nobis
invitis et frustra impedire conantibUS, execranda
facerent sacra, sortibusque daemonem identidem
consulerent, utrum ex usu esset in Japoniam
pergere necne, et simul exquirerent an secunda
navigatione cursum tenere possemus: ac sortes
(ut ipsi aiebant) modo laetae, modo tristes ede-
bantur.

Millia passuum trecenta provecti, ad insulam
quamdam applicuimus navim, ibique materiam
atque armamenta comparavimus adversus atro-
cissimas Sinici maris tempestates, Inde illi sa-
crificiis multis superstitiose factis eductisque de-
nuo sortibuS‚ sciscitari ex daemone utrum ventis
secundis usuri essemus, Forte sors exiit, quae

 

