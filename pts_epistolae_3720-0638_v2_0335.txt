 

 

 

324 LIBER VIII. -- EPISTOLA xxn.

silendo charitatis et obedientiae debitum exple-
bitis; diserte quippe veto vos contentionis funem
cum strepitu quolibet praetextu ducere ; n010, in-
quam, quantumvis laesi utcumque immerito in-
famati vobis videamini, verbum unquam publice
mutiatiS, quo vestri doloris et sensus injuriarum
indicium capere vel minimum auditores queant.
Plane nihil tanti est, quo populi offensio ejusce-
modi ex conflictibus nasci solita pensetur.

Si tamen ex impune contra vos frequentatis
declamationibus adversantium oriri scandala cum
Dei offensa conjuncta cerneretiS, incertumque
non sine damno animorum haerere vulguS, du-
bium utri dissentientium credat, deferetis rem
ad dominum episcopum, et eum orabitis ut vo-
care ad se dignetur eos a quibus palam tradu-
cimin‘i3 ac auditis coram vobis accusationibus
eorum, et post illas vestris defensionibuS, contro-
versiam suo judicio finiat, pacemque reddat re-
buS, ac querelis conciones turbantibus modum
ponat; quandoquidem nos item ut Patres illi unum
cuncti :pariter spectamus, nimirum ut Dei cultus
augeatur et animae ad salutem proficiant. Ista
interpositione auctoritatis domini episcopi, satis
(quantum vestrarum est partium) praecavebitiS‚
ne et Dei majestas et populi simplicitas ejusmodi
certaminibus offendatur. Denique conciliatam per
hunc modum vos inter et memoratos Patres gra-
tiam, alere atque augere conabimini visendis in·
terdum iis, et omni religiosae charitatis officio

prosequendis.

 

 

