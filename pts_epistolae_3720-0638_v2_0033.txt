 

24 LIBER VI. -- EPISTOLA III.

fructus istic labori respondeat, et an expediat
operariorum in istis tractibus numerum submis-
sis augere supplementis.

Fac etiam per te sciant Romae Pater noster
Ignatius„ Ulyssipone P. Simon RodericuS, quot
apud vos ex idololatria conversi ad Christum
sint, quantum neophyti profecerint, quam in
persecutionibus constantiam ostendant, quanta
concionum et sacramentorum frequentia, quo
quaestu animarum, quave assiduitate ac conten-
tione sacerdotes sacris ministeriis insistant, tum
caetera ejus formae, quibus illic vulgatis ad Deum
laudandum provocentur qui audiunt.

Sed ad eam scriptionem et delectus adhi-
beatur rerum, omittendis quae suggillatione ali-
quorum aut alia ingrata mentione queant of-
fendere, et tota styli ratio ad ecclesiasticam
gravitatem prudenter accommodetur; ut tales
ejusmodi narrationes sint, quae simulac perlatae in
Europam fuerint, spargi per manUS, et publicis
editionibus communicari etiam exteris possint.
Nolo enim te fugiat expeti commentarios illic
tales ex tam longinquis partibuS, et cupide per
Hispaniam, Italiam alibique, legi, quo magis
convenit peculiari a nobis accuratione ac cau-
. tione haec quae illuc mittimus conscribi, ut quae
in manus non amicorum solum, sed parum e-
tiam aequorum, interdum et invidorum infenso-
rumque ventura sunt, omnibus, si fieri potest,
satisfaciant, omnes ad Deo et Ecclesiae san-
ctae gratulandum provocent, certe nemini offen-

