 

86 LIBER VIL—EPISTOLA 1.

quantum damni fecerint eos fallat, paulatim e-
· tiam studium pietatis animique tranquillitatem
amittunt3 ac solliciti semper atque anxii, nulla
neque intus solatia inveniunt nec foris.

Quare vos oro quaesoque, ut omni vestrarum
virium,'humanaeque sapientiae et existimationis
fiducia abjecta, vestras omnes spes cogitationes-
que defixas habeatis in uno DeO. Ita demum
vos adversus omnia quae accidere possunt, vel
animi, vel corporis incommoda, satis vos armatos
paratosque existimabo. Deus quippe humiles
erigit ac roborat3 eos praesertim qui in rerum
etiam humilium atque abjectarum tractatione,
tamquam in specu10, infirmitatem intuentur suam,
seque ipsos in eisdem egregie vincunt. Hi sci-
licet vel in maximis laboribus atque aerumnis
virtutem constantiamque praestabunt; neque Sa-
tanas cum suis administriS, neque maris tem-
pestateS, neque immanes gentes ac barbarae,
neque res ulla eos poterit separare a charitate ¹
Christi.

Exploratum enlm habent, prorsua Dei fiducia
ac spe, nihil omnino sibi nisi ejusdem permissu
nocere posse. Cum enim hoc persuasum eis sit
res omnes Dei nutu consilioque regi atque gu—
bernari, divino praesidio tecti nihil habent quod
metuant, nisi hoc unum ne ipsum offendant
Deum. Quod si quando a diabolo, ab homini—
buS, a rebus aliis, coelesti Numinis permissu
exagitentur atque vexentur, tum sibi persuadent

 

 

Ι, Rom. VHI, 39.

 

 

