   

   

LIBER vn. —· EPISTOLA 1V. 119

est dedecori (quamquam eam alioquin aegerrime
ferunt), nec sane minus idcirco qui nobiles sunt
a plebe coluntur3 neque vero eorum quisquam
pauperrimus licet connubio cum plebeis ulla mer-
cede jungatur: usque adeo existimationem divi-
tiis praeferunt. Magnum sibi invicem habent
honorem. K

Armis plurimum tribuunt iisque praecipue de·
lectantur; et simul ac quartum decimum aetatis
annum attigerunt, ense ac pugione praecincti, ple·
beii aeque atque optimates incedunt. 'Injuriam
nullam, nec verbum paulo contumeliosius ferunt.
In victu sane sibi temperant, sunt tamen in potu
liberiores. Usum vitis ignorant, oryza exprimunt
vinum. Aleam lususque omnino refugiunt, quod
nihil homine indignius putent quam rebus iis
vacare, quae animum alieni appetentem ac rapa-
cem effi-ciant. Si quando jurant (quod perraro
fit), per solem jurant. Litteras norunt plerique,
quo etiam facilius christianis ritibus imbuuntur.
Unica singuli sunt uxore contenti; ad omnem
honestatem atque ad humanitatem sunt valde
propensi natura, discendique percupidi. Sermo·
nes qui de Deo habentur (praesertim cum probe
quae dicuntur intelligunt) audiunt libentissime.
A furtis vero tam aversum nec de christianis
nec de barbaris populum quemquam videre me
memini. Veterum quorumdam, instar philoso-
phorum, maxima pars opiniones sequuntur. So-
lem multi, lunam alii adorant. Ut quidque na·
turae maxime consentaneum est, ita facillime

    
  
      
    
  
 
 
 
   
  
   
   
 
 
 
   
      

