 

224 LIBER VIII. —· EPISTOLA VI.

fasciculo epistolam brevem quidem, sed omnibus
infimae tuae venerationis> et devotissimae obedien-
tiae contestationibus insignem, inscriptam domi-
no episcopO, in qua etiam ei rationem reddes
eorum quae istic agas. Hoc enim illi debetur,
tum quia praelatus noster, tum quia summa
extat ipsius in nos charitaS‚ et in omnibus quae
potestatis ejus sunt impense nobis favet.

Hanc epistolam tanta libertate scripsi tibi ut
homini virtutis et perfectionis non vulgariS‚ qui
moneri boni consulat, atque adeo reprehendi uti-
liter malit, quam inanibus adulatiunculis lactari,
quia sano judicio et gustu salubria discernit a
noxie dulcibus. Blanditias videlicet et verba ad
gratiam composita fueram adhibiturus, si cum
homine infirmo ac debili me agere putarem;
nunc fiducia roboris et soliditatis tuae, non du-
bitavi dissimulationem omnem abjicere, pande-
reque tibi sine ambagibus sensus intimos meos.
Quo nomine Deo grates referas censeO, quod te
talem fecit, cui crudam et sine condimento non
imprudenter potuerim apponere veritatem: nempe
ista tibi sapientia, cujus ad gradum tam sublimem
progressibus longis profecisti, facile inspirat con-
temptum malesuadarum assentationum, prae qui-
bus objurgari potius appetiS, quam a verentibus
tuam, ut imbecilli ac teneri, offensionem obnoxie
nec sincere collaudari. Pueris haec aut novitiis
conveniant3 fortibus in Dei militia fecerit in-
juriam, qui parvulorum eos pascendos lacte, ac
molli nutritiorum indulgentia confovendos duxerit.

 

