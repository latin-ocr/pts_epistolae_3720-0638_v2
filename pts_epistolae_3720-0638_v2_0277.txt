    
   
    
  
   
    
   
  
 
 
 
 
 
 
 
 
  
  

 

266 LIBER V111.—EPISTOLA XVI.

insectationeS, multae peccandi illecebrae, maxima
ludibria et irrisiones plebis; et quod omnium
statuo gravissimum, in Japonicis academiiS, ubi
propter locorum intervalla rerum ad Sacrum ne-
cessariarum facultas esse nequit, coelestis paniS,
qui cor hominis confirmat, unico in malis solatio
carendum est. Hoc enimvero illis locis acerbis-
simum accidit. Nam Amangucii, ubi Societas
domicilium habet, facultas est rei divinae facien-
dae: in academiis quo Amangucianis Patribus
eundum est, non item. Neque enirn sacra Missae
supellex per itinera latronibus infesta tuto per-
ferri potest. Quapropter, si qui istinc ad Japo-
nicam expeditionem venerint parum ad tantam
aerumnarum molem sustinendam virtutibus in-
structi, male metuo ne ad certum interitum ruant.

Equidem ad summa illorum locorum frigora
et incommoda toleranda Belgas aut Germanos e
Societate sacerdotes perappositos cense0, qui mul-
torum jam annorum usum sint consecuti. Sane
istiusmodi ad Japoniam et Sinas accommodati vi·
dentur praeter caeterOS. Ego vero non dubito
quin DeuS, quae res et suae gloriae et animorum
saluti plurimum conducit, ejus efficiendae faculta-
tem tibi sit daturuS, quo viros submittas his locis
quam maxime appositos. Oro te etiam atque
etiam, ut viros laboribus atque periculis exercitos
deligas, qui, Deo adjuvante, de illiusmodi incom-
modis et vexationibus victoriam referant. Nam
quorum virtus in aerumnis et insectationibus spe·
ctata non est, his nihil magnum recte committitur.

  

