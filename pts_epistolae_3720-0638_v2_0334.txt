  

 

  

 

L113ER v111. -- EPISTOLA xxn. 323

et vectigalium, quae Bazaini ad alimenta opera-
rum evangelicarum Societati rex assignavit, pru-
dentia et attentione par futurus videatur.

Tum ,vero Melchior NunneziuS, Bazainensi ’
procuratione liber, Etesiis Aprilis Malacam na·
viget, inde Japonem petiturus. Gauderem equi-
dem, pro ea quam teneo notitia dotium Melchio-
ris praestantium, et illa Bazainensi occupatione
superiorum, talem hominem expeditum illinc,
substituto idoneo successore, posse transferri.
Doctrina enim, qua est insigniter excultus, illic
multo esset utilior quam Bazaini modo est. Id
porro si fieret, moveri Herediam Cocino haud
expediret, cum aliis de causiS, tum quia Japo·
nienses angustiae plus uno augeri Socio non exi-
gunt nunc quidem. Caeterum tu omnem (quod
solet dici) funem move, nihilque conatus ac con·
tentionis omitte, quoad efficias ut saltem ’ unus
hoc anno in Japoniam, comes illie futurus Cosmo
TurrianO, naviget.

Cum reverendis Patribus et Fratribus ordinum
Sancti Francisci et Sancti Dominici, tarn tu quam
nostri omnes Goani collegii, veram semper ami-
citiam omnibuS, quod ad vos attinet, religiosae
charitatis plene cultam officiis tenete; diligentis-
sime, quod in vobis est, cavete ne ullam cuiquam
illorum quisquam vestrum dissidii ansam prae-
beat. Si ab illis discordia coeperit, cujus‘signi-
ficationes e sacro ipsis pulpito erumpant, vos iis
responsare arbitro popu10, per Deum, abstinete.
Dicant illi quod suus illis zelus dictaverit: vos

     
   
 
   
   
 
  
  
 
  
  
  
  
  
   
  
   

