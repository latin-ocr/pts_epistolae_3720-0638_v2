 

156 LIBER vn. — EPISTOLA vn.

Verum quod cives in armis essent gravique
urgerentur be110, tempus ab Evangelii praedicatio-
ne alienissimum judicavi. Meacus urbs olim„
fuit amplissima 3 nunc propter assiduas bellorum

 

calamitateS, magna ex parte eversa atque vastae ,
ta ests-Quondam (ut aiunt) tectorum millibus ,

centum octoginta constabat. Id‘sane mibi ve-

risimile videtur, murorum enim circuitus longe

maximam fuisse urbem declarat. Nunc etsi ma-
gna ex parte eversa est, tamen domorum millia
continet amplius centum. '

Cum neque pacatam neque ad Eva'ngelium
paratam sensissemus esse Meacensem civitatem,
Amangucium remigravimus, regique litteram, 'acv

munera amicitiae causa ab Indiae prorege‚ 'et ,Α

Goano episcopo missa reddidimus, Rex et do-
nis et litteris admodum delectatuS‚ ut nos· remu-
neraretur, magnum nobis auri argentique pondus}
obtulit. Quibus nos muneribus remissiS, eum
rogavimus ut si quod munus advenis hominibus
gratum dare vellet, divinae legis in sua ditione

nobis promulgandae, suis popularibus suscipiendae

faceret potestatem: hoc munere nihil gratius, „

acciderenobis posse. ·Id ille libentissime largitus
est. ' '¹

Ergo edicta celeberrimis urbis locis proposuit,
quibus edicebat placere sibi coelestem-¹ legem in
sua ditione promulgari, eamdem iis qui vellent Δ
suscipere licere3 et simul vacuum coenObium no-
bis ad habitandum attribuit. Huc ad nos novae
religionis cognoscendae causa multi ventitabant.

