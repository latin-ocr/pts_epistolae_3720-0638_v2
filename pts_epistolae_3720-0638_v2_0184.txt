LIBER VIII. -- EPISTOLA 1. 175

charactereS, sed res protinus ipsas exprimunt,
ideoque sunt innumerabiles.

Discunt autem, qui doctrinae nomen affectant,
Japones litterarum istarum potestatem, hoc est,
non quod verbum aut vocabulum indicent, sed
quam rem designent. Sublevando autern elemen-
tariorum et magistrorum labori hoc excogitarunt
compendium. Proponunt in tabula litteras Si-
nicaS, cuique imponendo pictam effigiem ipsius
rei quam significat. Exempli gratia, qui cha-
racter homini designando institutus est, ei ‘forma
expressa hominis incumbit. Sic in caeteriS. Inde
fit ut admoniti conspectu signi Japones lecto-
reS, easdem quidem res cogitationi subjiciant,
quas Sina scriptor in mente habuit3 sed ,dum
voce quod legunt efferunt, vocabula Japonica res
illas denotantia pronuntient: quae Sinae audien-
teS, quid sibi velint prorsus nesciunt: uti nec
vicissim si coram Japone Sina eamdem scriptu-
ram voce adhibita legens exprimat, Japon haud
intelliget quid verba sonent.

Scripsimus lingua japonica librum explicantem
origines mundi, et cuncta vitae Christi mysteria.
Eumdemque deinde librum sinicis characteribus
descripsimus, quod exemplar cogitamus ferre no-
biscum euntes ad Sinas; ut interim dum linguae
notitiam paramUS, specimen possimus dare Sinis
scripto ipsis noto expressum eorum quae afferimus·

Oro atque obsecro sanctam charitatem tuam,
per quo Deum amore prosequeriS, quoque ejus
obsequii studio flagras fac tam ipse tu quam

 

