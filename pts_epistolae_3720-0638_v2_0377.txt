   
   
   
 
 
 
 
 
 
 
 
 
 
 
 
    
   
 
 
  

366 LIBER 1x. — EPISTOLA 1v.

F axit Deus ut Amangucium salvi perveniant, ubi
Cosmus est Turrianus cum Joanne Ferdinando.
Ego apud me Socium unum et Antonium Sinam
retinui. Ambo graviter aegrotant, cum magna vel
ipsorum molestia vel mea. Deo gratia.

Tu tamen proximo anno alium in Japoniam
Socium mittere memento, quem et sacerdotem
esse oportebit et litteratum; etenim in Japoniam
et Sinas viri deligendi sunt docti et eruditi.
Quod si sacerdotis non erit copia, certe unum
aliquem mittes ingeniosum, et ad Japonicam
linguam addiscendam idoneum3 et simul Japo-
nensibus sociis pecuniae aliquid, eleemosynae no-
mine, sive ab regis aerario, sive ab Sodalitate
Misericordiae, sive ab aliis piis hominibus curabis,
ut miserorum illorum inopiam atque egestatem
aliqua ratione sublevemus.

Joannem Beiram in Molucum remittes quam· v
primum (magnopere enim ejus praesentia opus est)
una cum uno aliquo sacerdote, si fieri poterit, non
tam a doctrina quam a virtute satis instructo;
nam in Moluco vitae probitas magis requiritur
quam rerum scientia. Proinde Patres qui eo
submittentur spectatos esse par est ac probatos.

Iterum tibi mando ut sedulo quae apud te
reliqui praecepta conserves: primum quidem ea
quae ad animi tui salutem ac perfectionem,
deinde vero quae ad Societatis administrationem
pertinent.

Si forte (quod Deus avertat) in Sinarum con-
tinentem penetrare nequiverO, Goam intra men-

 

  

