  

  

  

LIBER VII. - EPISTOLA V.

 

139

abunde superet quod Japonibus vendatur, vix
tenebuntur in vicinia sinicorum portuum, quin
cupiditati obsequantur et cursum interpellent,
quidquid contra suadeat tempestas et vectores
reclament. Ergo cum navigium quo Patres ve-
hendi sunt onerabitur, impetrate ab iis quorum
haec potestas est, ne piperis supra octoginta cap-
sas imponatur. Is ferme numerus est qui Sacaii
cito et lucro maximo potest distrahi.

Aliud praeterea praemuniri vellem ad tanto
efficacius fraenandam naviculariorum aviditatem.
Orate dominum praetorem, qui vobis id non aegre
gratificabitur, ut diplomati, quo rectori navis huc
venturae nostros in Japonem deportandi curam
demandabit, diserte adscribi jubeat: Vetare om-
nino se ne mercimonii causa in Sinarum portus
exscendat; quia enim extrema tempestivitas co-
gitantibus Japonem Sinis, in Kalendis Augusti
defixa est3 adeo ut nisi saltem eo> die vela dent
etesiis inde adhuc in menstruum fere spatium
spiraturiS, rerum illic maritimarum periti despe-
rent Japoniam illo anno tangi posse: manifestum
esse Malaca solventes sub finem Junii, si negotiis ’
se implicent in emporiis Sinarum, haud expeditos
ad navigationem fore sub initium Augusti, mora
enim illic necessaria occasionem absumeret viae
japonicae, cogeretque rursum exspectari usque ad
annum vertentem quam vocant motionem, hoc
est, auram et tempestatem accommodatam ad eum
trajectum, stato duntaxat illo tempore recursuram:
quod quia gravi praedicationis evangelicae, quae

   
      
      
 
   
   
 
 
 
 
 
 
 
 
 
 
 
 
 
 
  
 
 
    

