 

248 unna Vl11.—E1>1-STOLA Χῖ.

Ac si quis huic meae maturo consilio sancitae,
satis cunctis declaratae voluntati refragaretur, vel
eam eludere cavillando per arbitrarias interpre-
tationes attentaret, aut se ipse rectorem ferenS,
aut tibi debitum obsequium pernegans, eum ego
tibi in virtute sanctae obedientiae mando ut e
Societate ejicias, quantisvis alioqui egregi-is do·
tibus fuerit praeditus: potioribus enirn caret, quae
sunt humilitas et obedientia.

Quod dixi de Vicario tibi substituendO, eo
commemoravi quo liberius posses excurrere Goa
interdum, ad visenda Cocini, Bazaini, et Colani
collegia, stationemque Commorinensem. Experi-
entia quippe me docuit ex hujusmodi collegiorum
sediumque lustrationibus et magnum nostrorum
in iis degentium fructum, et ingens ad Dei Do·
mini nostri obsequium ac gloriam operae pretium
existere. Quare id factites censeo; sed tali modo
ἦ ac tempore, ut collegium Goanum quam mini-
ἰ ’ mum possit capere ex tua absentia detrimentum.

Haec quae hactenus hic statui, ne quis forte
nostrum leviora arbitratuS, negligere aut minoris
quam opus est audeat ducere, iterum edico tibi
ac pro potestate imperO, ut si quis Sociorum obe-
dire tibi perinde ac mihi detrectaverit, eum con-
festim e Societate amandes ; nec te habeat solli-
citum quasi forte aliquem istorum propter insi-
gnia eloquentiae, doctrinae, facultatisve alterius
decora, desideratura deinde Societas videatur.
Nam istiusmodi refractarii plus longe damni
quam emolumenti nostro semper inferent Ordini:

 

 

