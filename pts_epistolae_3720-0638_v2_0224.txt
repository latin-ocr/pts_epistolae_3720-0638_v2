 

 

LIBER VIII.—EPISTOLA V. 215

s
expensa quam minima sit satis. In quo tamen ad· Δ
verte me per haec parcimoniam usque ad sordes
odiosam importunamque non praecipere: apage
id quidem; quin plane veto quidquam omnino
subtrahi veris necessitatibus domus et familiae
istius. Tantum peto ut, ratione et commisera-
tione habita inopiae extremae qua premuntur, in
ora praesertim Comorinensi‚ operarii evangelici,
redigat se intra fines arctae sufficientiae vestra
charitas, tantisper dum aliunde consulatur illi
afflictissimae Ecclesiae, in qua (quod flens me·
moro) tot parvuli sine Baptismo moriuntur,
idcirco quia deest unde miserrimo illic susten-
tentur victu sacerdotes nostri, qui si adessent,
et, prout est opus, concursando assidue lustrarent
illa infelicissima mapalia, tempori occurrerent in-
fantibus ante Christo regenerandis quam vita

decederent.
De modo exigendi vectigalia hoc in mentem

veniebat admonere: non videtur expedire ut ea
per te ipsum aut per ullum e nostris exigantur.
Sed utendum ad hoc opera unius aut plurium
amicorum laici ordiniS‚ quos quasi procuratores
tua vice constituas. In horum delectu habeatur
primum ratio probitatis et religionis, ut ii sint
qui in vitae usu justi et aequi habeantur, et verae
in Deum pietatis specimen edant frequentandis
Poenitentiae Eucharistiaeque sacramentiS, qualibus
etiam conveniret pias aliquot commentationes,
ex iis quae ad primam Spiritualz'zmz Exercitiorum
hebdomadem pertinent, a vobis tradi,

 

