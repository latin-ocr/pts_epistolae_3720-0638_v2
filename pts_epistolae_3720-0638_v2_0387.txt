   
     
   
   
    
   
 
   
 
    

376 LIBER IX. — EPISTOLA VIII.

EPJS TOLA ΠΗ.

Jacobo Pereriae.

Hortatur ut in adversis ad Deum perfugiat, et de
inimicis bene mereatur. '

Gratia et charitas Domini nostri Jesu Christi
sint semper in nostris animabus, Amen.

hliAGNUM tui desiderium, quod ex assidua
tui memoria capio, incredibilem mihi solli-
citudinem parit, quod te in terra paene pestilenti
reliquerim. Hic in tua navi perbenigne ,tuo bene-
ficio tractor, mihique ac meis comitibus res neces-
sariae suppeditantur; etsi comites quidem mei ita
aegri sunt, ut quotidie morbus ingravescat, non
sine maxima mea molestia. Deo ubique gratia,
in coelo et in terra, (qui tibi tuisque hanc magnam
humanitatem rependat, quae mihi in tua navi* tri-
buitur.)

Cura, quaeso te etiam atque etiam, ut valeaS,
et ratione atque prudentia paulatim acceptis vul·
neribus medeariS.

Illud abs te vehementer pet0‚ ut nunc quam
arctissime complectaris Deum, qui tam difficili
tempore calamitatem sublevet ac soletur tuam.
Id adeo consequere, si crebrius confessionis, et
Eucharistiae frequentabis mysteria, teque ad divi-
nam voluntatem penitus conformabiS. Patres Ma-

 

  

 

 

