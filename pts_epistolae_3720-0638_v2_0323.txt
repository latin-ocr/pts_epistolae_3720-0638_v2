 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

 

    

  

312 LIBER VIII. - EPISTOLA XXII.

nec uno brevi tempore cunctis simul locis indici.
Quoniam curn exigua hic copia suppetat sacer-
dotum, praesertim idoneorum causis conscientiae
perite dijudicandiS, spatium non angustum dan-
dum est multitudini confitentium ad explicandos
sinus omnes animi, et piacula necessaria explen-
da. Tum Patribus otium praeberi convenit, quo
ex urbe vel pago uno rite impertito pontificiae
indulgentiae fructibUS, ad alium transmigrent si-
mili beneficio donandum. ,
Admone autem ut curet, si possit fieri, conces-
siones istas gratiarum mitti huc rite consignatas
diplomatibus subscriptione legitima et sigillorum
appensione firmatis, quae ad fidem suspiciosio-'
ribus faciendam ostendi queant; non enim in
hisce regionibus desunt qui aegre adducantur ad
pro indubitatis admittenda indulta ejusmodi, nisi
formulis atque indiciis undequaque certissimis
comprobentur. Expediret etiam diserte istis bul-
latis diplomatibus exprimi velle Pontificem ex-
tendi sui hujus beneficii usum fructumque in om-
nes cujuscumque sex'US, aetatis, ordinis, Christi
fideleS, qui ultra caput Bonae Spei usque ad
extremum Orientem inquilini, vel indigenae, aut
quavis ex causa peregrinanteS, diversantur.
Facilius persuadebis Patri nostro Ignatio ut in
hoc elaborare non gravetur, si, quod vere poteS‚
magnifice praedicaveris fructum animarum, qui
ex Jubilaeo huc ab illo semel antehac misso plane
ingens ac stupendus exstitit. Quod Jubilaeum,
cum isto quod indicavi angustiarum temporiS,

 

   
  

 

