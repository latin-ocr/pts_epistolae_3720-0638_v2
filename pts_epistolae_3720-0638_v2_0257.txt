 

 

246 LIBER vm. — Ems‘rorA xr.

In nomine Domini nostri Jesu Christi. Amen.

EGO Franciscus indignus Praepositus Societa-
tis Jesu per hos Indiarum tractuS, fretus
tua, Magister Gaspar, humilitate, virtute, pru-
dentia, caeterisque dotibus quae te satis idoneum
regendis aliis efficiant, mando tibi in virtute
sanctae obedientiae ut praefecturam capessas hujus
collegii Goani Sanctae Fidei, Rectorisque nomine
ac potestate illi praesis.

Jubeo praeterea subesse auctoritati tuae Patres
ornnes ac Fratres Lusitanos Societatis Jesu, qui· ,
cumque citra Promontorium Bonce Spei huc, et
hinc usque Malacam, Moluccum‚ Japonem‚ ubi-
cumque harum regionum degunt. Eos quoque
qui posthac e Lusitania, vel alia quavis Europae
parte, in has provincias et domos Societatis ad-
venerint meo regimini commiSSOS, universos tuae
potestati subjectos vo]o; nisi si quem nominatim
rectorem hujus collegii Goani destinaret Pater
noster IgnatiuS, quem jam per litteras rogavi,
expositis prolixe rationibus cur id necesse videatur,
ut mittat huc virum aliquem in primis experien-
tem et cui fidat plurimum, ad moderandum hoc
collegium, et regendos nostros omneS‚ qui in cir·
cumsitis stationibus aut missionibus ex eo pen-
dent.

Si ergo quispiam e Societate' cum mandato a
Patre nostro Ignatio, aut alio Praeposito Generali
Societatis JeSU, rite subscripto quod exhibeat,
Goam appulerit ad regimen capessendum hujus

 

 

