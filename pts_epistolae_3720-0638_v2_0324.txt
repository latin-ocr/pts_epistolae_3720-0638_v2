LIBER vm. ··-· EPISTOLA xxn. 313

brevi die praescripta, urgeretur incommodO, si ta-
men tam insigniter profuit, inferes quanto plus
sperandum insignis lucri sit ex plenariis indul-
gentiis per spatia plurium annorum. in certas
festorum recurrentium solemnitates apte deseri-
ptis,

‘Expromas in hac causa censeo tuam omnem
persuadendi vim, nihilque reliqui tibi facias ad
summurn conatum evincendi, ut in eo Pater Igna-
tius impetrando quantum potest enitendum exis—
timet, addens etiam me hoc ab ipso majorem
in modurn contendere, in beneficii singularis parte
numeraturum, si meis inflexus precibuS, hisce
populis tantam coelestium utilitatum occasionem
gratificari non dedignabitur.

Scribas etiam ad Magistrum Simonem aut
ι rectorem collegii ConimbrieensiS, orans ut ea-
dem hac de re cum rege agant3 expositoque fructu
immenso 'qui ex ejusmodi promulgatione indul-
gentiarum colligendus certo est, impetrent* ab
ejus Majestate, ut suis Romam litteris negotium
adjuvet, aut potius pro sua summa illic auctori-
tate atque apud Pontificem gratia conficiat,
curans diplomata ejus generis Patri Ignatio con-
signari, quippe inscripta Societatis Jesu collegio
Goan0, ut Patrum illic degentium arbitratu pu-
blicentur. Hinc enim fiet ut populi, procuratis
et ministratis per eos deliniti gratiiS, studio ipsos
et veneratione majori amplectantur3 qua vulgo
acceptiores labores ipsorum, ac sic omni passim
hominum generi utiliores evadant.

 

