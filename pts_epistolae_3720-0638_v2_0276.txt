LIBER VIII. ·- EPISTOLA XVI. 265

nem e Societate, eumdemque familiarem suum
et nostri Instituti peritum, imprimis mittat Goani
hujus collegii rectorem, cui Socii omnes qui in
Oriente versantur obtemperent, quique leges et
constitutiones Societatis nostramque vivendi ra-
tionem proponat atque explicet caeteris3 dein-
de, ut magni usus PatreS, etsi non multarum lit-
terarum nec magnae concionandi facultatiS, in
Indiam submittat, qui in Japonia ac regno Sina-
rum quibusvis bonziorum interrogationibus re·
spondere ac satisfacere haud aegre possint.
Esset utique e re christiana insequenti anno
ab illo mitti, cum hujus domicilii rectore, quatuor
aut quinque sacerdotes e Societate satis expertOS,
et quamquam minus concionibus idoneOS, tamen
laboribus perferendis accommodatOS, cujusmodi
homines in Italia et Hispania esse multos arbi—
tror, qui jam bonarum artium studiis absolutiS,
saluti consulant aliorum. Tales omnino viros
haec loca desiderant3 nam qui ex gymnasiorum

umbraculis evocati, necdum hujus vitae laboribus
exerciti satisve probati sunt, si huc sese confe-
rant, facile fiet ut nec> aliis prosint, et ipsi pereant.
Neque enim aerumnarum, cujusmodi in Japonia
subeundae sunt, usum ullum habent.

Quippe in Japonia (ut dixi> subeunda incom-
moda frigorum maxima, ubi ad vim frigoris ar-
cendam tam paucae facultates commoditatesque
suppetunt, ut ne cubile quidem sit ad dormien-
dum. Accedunt alimentorum summae difficulta-
teS, crebrae et graves bonziorum ac populi

 

