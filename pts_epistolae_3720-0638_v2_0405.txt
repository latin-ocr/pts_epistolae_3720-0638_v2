 

394 LIBER Ix.—-EPISTOLA ΧΗ.

Quare cum nos haec animorum pericula peri-
culis corporum majora ac certiora esse videamus,
optimum ducimus mortalis vitae pericula subire,
ne aeternae salutis discrimen incurramus. Quid
multa? fixum omnino et statum est nobis in Sinas
pervadere. Secundet modo Deus iter ad suae
religionis amplificationem3 quominus diaboli eo-
rumque administri omnes manibus pedibusque
conentur omnia, non recuso: Si enim Deus pro
nobis, quis contra nos ¹?

Spero me navibuS, quae novissime hinc solvent
in Indiam, litteras ad vos de meo in urbem Can-
tonem introitu daturum. Comites mei perpetuis
morbis conflictantur. Ad haec Sinam, quern inter·
pretem adduxeram, patrii sermonis jam oblitum
esse comperi3 sed nactus sum alium interpretem,
non modo linguae sed domesticarum etiarn littera-
rum peritum, qui se mihi sua sponte comitem
itineris obtulit. Deus illi et in hac vita, et post
mortem pro me referat gratiam. Ora, quaeso te,
Deum, ut hominem in suscepto consilio proposito-
que confirmet.

Sinae omnes honesti, quicumque nos norunt,
nostra consuetudine admodum delectantur, nosque
in Sinarum fines penetrare percupiunt. In ani-
mum enim induxerunt suum, iis quos circum-
gestare nos vident libris, legem aliquam sua me-
liorem contineri. Et quamquam id eo fortasse
accidit quod cupidi sunt rerum novarum, tamen
peroptant nos in Sinarum fines intrare. Attamen

-ἥ-

1. Rom. VIII, 31.

 

