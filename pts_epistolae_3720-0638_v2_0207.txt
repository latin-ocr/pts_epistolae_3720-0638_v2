 

 

198 LIBER vm.—EPIST0LA 11.

Posthac in Japoniam novi quotannis Socii
(si Deo cordi erit) submittemus, et Societatis
domicilium Amangucii constituetur, ubi patres
linguam addiscant vernaculam, et cujusque sectae
opiniones atque instituta cognoscant. Ita fiet
Ut qui istinc e Societate venturi sunt Banduensis
academiae juvandae causa, Socios ibi reperiant
Japonicae linguae ac religionis· peritos, Quae res
maximo utique erit adjumento Europaeis Patri-
buS, quibus Japonica provincia obvenerit.

Cosmus Turrianus et Joannes Ferdinandus in
praesentia toti sunt in christianis mysteriis enun-
tiandis, et sermonibus de praeclaris Christi faci-
noribus habendis ad populum. Ac multi eorum
ita ejusmodi rerum commemoratione afficiuntur,
ut Christi cruciatus necemque fletu ac lacrymis
prosequantur. Cosmus nostrate lingua scribit
conciones; eas deinde FerdinandUS, patriae ipso-
rum linguae satis gnarUS, convertit japonice. Ho-
rum opera christiani magnos in pietate processus
habent. Neophyti enim qui olim suos illos cal-
culorum ordines ita precibus decurrebant, ut sinss
gulatim insistentes suae quisque sectae parentem
nominatim invocarent, nunc Christi colendi ra-
tionem edocti, ad pietatem conformantur, ut
avitas superstitiones convertant in Dei cultum.

Usque adeo autem seduli sunt in hoc genere
et curiosi, ut cum se cruce signare docentur,
requirant quid sibi velit: In nomine Patris, et
Filii, et Spiritus sancti3 quid sit 'causae cur,
dextera primum ad caput sublata, dicatur: In

 

 

