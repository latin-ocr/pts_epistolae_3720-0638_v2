 

48 Lmen v1.—E1>1sToLA v.

vera caritate, sub divini obsequii gloriaeque
ratione.

Latum est, mihi credite, discrimen inter eos
qui Deo fidunt, instructi tamen cunctis rebus
ad victum usumque necessariiS, et eos qui idem
istud faciunt in summa destitutione et extrema
egestate, in quam se ultro Christi causa imi-
tandi conjecerint, vitae subsidiorum omnium.
Ac quod est inde consequenS, multum item
interest, inter eos qui fidem, spem fiduciamque
in Deo collocant extra mortis pericula, et eos
qui Deo fidunt et in illo sperant, dum sponte
ac volentes, quo ei gratificentur, in discrimina
se mortis evidentia objiciunt, horum vitandorum
aut adeundorum potestatem et plenum arbi—
trium habentes. Sane mihi videtur qui sic ele-
gerit in continuis vitae periculis vivere, ex mero
studio Deo serviendi, omni alio respectu aut
fine rejectO, brevi tempore sensurus taedium
vitae praesentis, et desiderium mortiS, qua cito
transferatur ad vitam meliorem et regnet cum
Deo in coelis; quando haec quam vocamus vita
mors potius longa est, et exilium a gloria, qua
ut fruamur sumus conditi.

Dicunt mihi Fratres nostri ac socii Japones
qui nobiscum in Japoniam proficiscuntur, fore
ut offendantur qui sacris illic praesunt, si nos
videant carne aut pisce vesci: quare imus certi,
quantavis opus fuerit diaetae severitate, talis of·
fensionis occasionem tollere. Aiunt qui illinc
veniunt magnam esse ibi multitudinem istius

 

 

 

