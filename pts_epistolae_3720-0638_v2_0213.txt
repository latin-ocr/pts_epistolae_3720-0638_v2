204 LIBER VIII. —· EPISTOLA 111.

EPJ S T OLA III.

M. Simoni Roderico.

De Japonibus, atque Sociis eo destinandiS, eadem
breviuS, quae epistola 1.

Gratia et charitas Domini nostri Jesu Christi
sint semper in nostris animabus. Amen.

DE Japonia quaedam sunt quae te scire volo,
ut cujusmodi desideret illa cultores intel-
ligas.

Primum igitur ad hanc gentem Evangelio subi-
gendam viros deligi oportet expertos, et in aerum-
nis periculisque spectatos, Siquidem in Ban-
duensi reliquisque academiis maxima eos certa-
mina et vexationes manent bonziorum. Iterum
dico eos vehementer exagitatum iri, adeo ut
periculum sit ne ipsi pereant, dum alios servare
student, nisi magnitudine animi et Dei fiducia
excellant. Omnino summa eis frigora perferenda
erunt, nam Bandua multo magis ad Aquilonem
quam Amangucium vergit; inedia etiam toleran-
da, alimenta enim praeter oryzam, olera et alia
quaedam ejusmodi, sunt sane levia. Proinde res
ipsa, ut vides, viros non modo eximia animi
virtute, verum etiam egregia constitutione. cor-

poris flagitat.

 

 

