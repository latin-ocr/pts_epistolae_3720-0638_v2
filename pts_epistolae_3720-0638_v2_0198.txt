LIBER V111.—E1215T01,A 11.- 189

humanis nationibus ac politis futurum? Quae
cum ita sint, necessario effici, ante leges omnes
ab hominibus latas, divinam Legem in animis
hominum innatam exstitisse.

Haec eis ratio ita probata est, ut plane acquie-
scerent, atque hisce laqueis expediti suave Domini
jugum facile subirent.

At bonzii sunt nobis offensioreS, quod eorum
'mendacia redarguimus. Hi, uti diximuS, suade-
bant populo quinque illa praecepta vulgo servari
non posse3 quare ipsos pro populo servaturOS,
ea lege ut cultus eis victusque tribueretur3 spon-
dere se, quis eorum ad inferos descendisset,
eum sua ope atque opera evasurum. Nos contra
populo demonstrabamus in inferno nullam esse
redemptionem, neque quemquam per bonzios aut
bonzias posse liberari. Itaque rationibus con-
victi se a bonziis deceptos esse querebantur.
Quin etiam ab ipsis bonziis demum, Deo ad-

’ juvante, confessio expressa est veritatis: nimirum
non posse se a quoquam inferorum supplicia
'deprecari 3 sed nisi se id posse praedicarent, sibi
enimvero fame esse moriendum.·

Itaque haud ita multo post bonzii, deficienti-
bus paulatim studiosorum suorum subsidiiS, ma-
gnas rerum domesticarum difficultates vitaeque
dedecora subierunt. De inferis tam graves inter
nos et bonzios contentiones exstitere, vix ut
umquam nobiscum in gratiam redituri videantur.
Illorum jam disciplinam multi deserunt, atque
ad vitam revertuntur urbanam. Hi bonziorum

 

