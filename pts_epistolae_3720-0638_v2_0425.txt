414 LIBER ix. — EPisroLA xv11.

eorumque virtutis periculum facias et saepe et
accurate. Vereor enim ne multi et jam admissi
sint, et quotidie admittantur in Societatem, quos
dimitti excludique praestaret. Quare istiusmodi
hominibus talem te praestes velim, qualem ego
et Goae multiS, et hic comiti meo me praestiti;
quem cum minime aptum esse perspexissem
Societati, exemi atque dimisi. Hoc tu quoque
institutum sedulo et constanter tenebis; sic prorsus
ut nullus te casus ab incoepto deterreat, vel si
relinquaris ipse solus.

Quam iniquo animo ferat diabolus Societatem
in regnum Sinarum invadere, nullis verbis exequi
possum. Id ego tibi liquido affirmare queo (neque
enim ullus relinquitur dubitationis locus) humani
generis hostem nullo modo ferre posse aditum
nobis in hoc regnum patere. Nam incredibile
est quibus ille, quam multis modis et pugnarit
et pugnet, nostros ut conatus avertat.

Verumtamen magnam in spem ingredior fore
ut Christus Dominus noster Satanae insidias elu-
dat omneS. Ac sane magno illi honori et gloriae,
per homuncionem ingentes diaboli illos spiritus
comprimi, intolerandamque superbiam frangi.

Deus id nobis pro sua infinita bonitate largiatur,
idemque et tecum maneat et me comitetur, atque

omnes pariter perducat in coelum.
Idibus Novemb. MDLII, ex portu Sancianensi.

W

N

<a

(Ἰ«““Ρ’(ἵ)ΓΙἸΡἿΡΩΞῗῖἒΓδΙ 0

’τ-ἳΡΡῒ-ἳ·*·“ἳΩ-ἱ

 

