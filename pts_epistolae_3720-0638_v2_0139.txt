 

130 LIBER VII. ·-- EPISTOLA IV.

copiosius explicandis ponetur. Quam explicatio-
nem Paulus carissimus frater noster cum japonice
verterit (vertet autem fideliter quidquid ad suorum
salutem necessarium fuerit), typis tradere cogi-
tamuS‚ ut cum nos ubique coram adesse nequea-
mUS, litterarum beneficiO, quas norunt plerique,
veritas christiana latius propagetur.

Nunc vos (quoniam tanta patefit vobis pro-
vincia), omni studio industriam pietatemque ve-
stram in theatro coelesti probare contendite. Id
assequemini si in hoc saeculo humilitatem et sen-
sibus intimis colueritiS, et moribus expresseritis
ac vita: quod ad existimationem auctoritatem-
que attinet, totum id Domino permittenteS, qui ²
vobis eam ipse per se conciliabit profectO. Quod
si facere omiserit, vestra causa, videlicet ne quae
Dei sunt vobismet arrogetis, omiserit. Illud vero
vos ego etiam atque etiam obtestor, ut veram
inter vos pacem atque concordiam omni ratione
retineatis, summaque ope nitamini ut ne quae in
vobis semina dissensionis existant: praeclaros illos
vestros conatus ac studia patiendi pro Christo
conferatis interim ad ornnem discordiae spiritum
debellandum, memores affirmasse Christum ea re
suos cognitum iri, si se diligerent invicem.

Gratiam suam Dominus Deus noster ac vo·
luntatemianimis nostris insinuet, quo ex ea quam
maxime cuncta faciamus

Cangoxima. Nonis Novemb. 1549.

Totus vester in Christo Jesu Domino nostro.

FRANmchs XAVERIUS.

 

 

 

 

 

 

