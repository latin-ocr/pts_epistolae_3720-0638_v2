178 LIBER vm. —EP1sT0LA 11.

Sunt Japones honoris ac dignitatis perstud-iosi,
seque armorum gloria bellicaque virtute omni-
bus nationibus praestare arbitrantur; arma in
honore ac pretio habent, nullaque re magis quam
armis auro argentoque insignibus gloriantur. Gla-
dios et pugiones perpetuo gestant tum dorni tum
foris; ubi cubitum discedunt, e cervicali suspen-
dunt. Armis *tantum tribuunt quantum nulla alia
natio ex iis quas ego vidi. Sagittarii sunt pe-
ritissimi3 pedestribus fere praeliis contendunt,
quamquam equis regio non caret. Inter se per-
officiosi sunt3 cum adveni5‚ quos contemnunt,
non item. Rem familiarem in armiS, cultu cor-
poriS, et servorum comitatu consumunt, nihil
omnino de coacervanda pecunia laborantes Bel-
licosi plane sunt et continenter bella inter se
gerunt: ut quisque plurimum viribus pollet, ita
latissime dominatur. Regem unum habent, tamet-
si annis abhinc centum quinquaginta ei dynastae
parere desierunt, quae perpetuorum est causa
bellorum.

Magnus est his locis numerus tum virorum
tum feminarum religiosam vivendi rationem pro-
fitentium, bonzios et bonzias appellant. Bonzio-
rum duo sunt genera: alii cineraceo utuntur vesti-
tu, alii nigro. Hos inter magnae intercedunt simul-
tates: cineracei atratis infensi sunt vulgO, eosque
inscitiae arguunt atque improbitatis Bonziarum
totidem sunt genera, partim cinerea, partim atra
veste insignes: bonziis parent sui utraeque ge-
neris et coloris. Bonziorum ac bonziarum innu-

 

 

