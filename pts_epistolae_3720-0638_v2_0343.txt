    
   
 
 
  
 
 
 
 
 
 
 
 
  
 
 
    
       
       
   
       

 

332 Δ LIBER VIII. —EPISTOLA XXIV.

puta, diplomata domini nostri regiS, per quae at-
tribuit huic collegio vectigalia pagodibus erepta,
donationes et assignationes caeteras litteris ejus
rite consignatis expressa5‚ et a praetoribus qui
ante hunc fuerunt agnitas et confirmataS, ea, in-
quam, scripta omnia et monumenta archetypa
sedulo colliges, et in unum congregata penes te
habebis,

In agendo cum externo procuratore domuS, et
curn Cosmo Agnezio, qui omnium ad collegii
census spectantium et magnam potestatem propter
auctoritatem magistratu5, et peritiam habet plu-
rimam, eum familiaritatis in colloquiorum fre·
quentia et caeterorum diligentia officiorum adhi-
bebis modum, quern collegii rationes postulant.
Tractabis igitur cum iis quamdiu et quam inti-
me opus fuerit, ad efficaciter stabilienda quae nu-
tant, et parum certi· proventus usu deprehendun-
tur, vectigalia collegii. Nam annuorum redituum,
qui olim pagodum sacrificulis addicti, evangelicis
operariis alendis attributi modo sunt, magna pars
non solvitur, iis qui debent contumaciter negan-
tibus; in aliis quoque non paucis jura minime
dubia collegii per vim iniquam et recusationem
satisfaciendi fiunt irrita. Quare insta et satage
apud istos, ut certi contra haec remedii quidpiam
expediatur.

Mihi videbatur utile (vos expendite utrum, ita
sit,) intentari publice formula solita minas ana-
thematiS, impetratis ad hoc litteris a magistratu
ecclesiastico, in eos omnes qui census huic col«

 

 

 

 

 

 

