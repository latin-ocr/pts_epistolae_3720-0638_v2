392 LIBER IX. — EPISTOLA XII.

Huc Sinae mercatores multi Cantonienses com-
mercii causa commeant. Egerunt cum eis dili·
genter ac saepe Lusitani, ut eorum aliquis me
Cantonem trajiceret3 omnes tamen praecise nega-
runt, quod magnum vitae ac fortunarum suarum
discrimen se adituros dicerent, si forte id urbis
praefectus aliquando rescisset. Quocirca ut nos

in suas naves conscendere paterentur, nullo modo
adduci potuerunt.

Verumtamen inventus est, non sine Dei consi-
lio (ut arbitror), mercator Cantoniensis sane ho-
nestus, quocum aureis ducentis decidi. Is pollicetur
transmissurum nos parva navicula, ubi praeter
liberos suos et servos vernaculos paucos nemo
sit; ut si forte urbis praefectus rem odoretur,
nautarum indicio rescire non possit quis me Can-
tonem advexerit. Idem recepit se triduum aut
quatriduum domi suae nos cum nostris libellis
ac sarcinulis asservaturum; tum summo mane ad
urbis portam viamque deducturum, quae recta ad
praetorium ferat.

Mox ego praefectum conveniam scilicet, eique
demonstrabo me eo consilio venisse ut Sinarum
regi divinam coelestemque legem exponerem; tum
a Goano episcopo ad regem proferam litteras,
Mercatores omnes Sinenses nostro laetantur con-
spectu, aiuntque gratissimum sibi fore, si res
tandem conficeretur.

Non sum nescius duo in hoc negotio inesse
pericula (ut ex omnibus indigenis intellexi). Alte-
rum, ne Sina ille mercator, accepta pecunia, in

 

 

