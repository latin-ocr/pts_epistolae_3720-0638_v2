 

 

 

 

274 LIBER v111. — EPISTOLA xvil.

 

itinere, in quo biennium minimum ponitur, satis
addiscent.

Unum est quod sane scire te velim, primarium
aliquem Societatis hic desiderari, Instituti nostri
peritum imprimis ac studiosum, cui scilicet te-
cum vetus consuetudo intercesserit. Tali, in-
quam, viro Goanum hoc domicilium et tot locis
sparsa Societas carere non potest, siquidem ad
Instituti nostri leges et constitutiones confor-
manda est. Nec vero necesse est eum esse con-
cionatorem: tametsi concionandi facultate careat,
usui tamen nobis erit et emolumentO.

Oro te atque obsecro per Jesum, ut aliquem
abs te ipso delectum hujus collegii rectorem con-
stituas3 ut enim is non abundet doctrinarum
scientia, tamen quisquis erit tuo judicio delectuS,
profecto talis erit qualem haec domus requirit.
Patres quippe ac FratreS, qui hisce in locis ver-
santur, mirandum in modum expetunt ab urbe
moderatorem ejusmodi, qui tecum diu ac multum
fuerit. Is si anniversarias octonum dierum In-
dulgentiaS, quibus populus certis diebus festis ad
confessionis et Eucharistiae sacramenta invitetur,
istinc secum attulerit, rem populo pergratam fe-
cerit divinoque cultui peropportunam.

Vix dici potest Jubilaeum abs te missum quam
multis saluti fuerit. Ejusmodi autem Indulgen-
tias pontificio diplomate comprehensaS‚ auctori-
tate obsignatas cum signis pendentibus mitti ad
nos velim3 neque enim hic desunt qui hujus-
modi pontificis beneficia, si quid horum desit,

